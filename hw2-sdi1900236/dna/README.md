Στο πρόγραμμα αυτό ορίζουμε δύο μονοδιάστατους πίνακες dna1[] και dna2[], στους οποίους εισάγουμε τα δεδομένα DNA από τα δύο αρχεία που εισάγονται στο πρόγραμμα.
Έτσι είναι εύκολο να τα συγκρίνουμε αφού έχουμε διαβάσει και τα δύο αρχεία.
Επειδή είναι δεδομένο ότι τα αρχεία εισόδου έχουν μέγιστο αριθμό χαρακτήρων τους 100000, ορίζουμε τους πίνακες αυτούς με αυτό τον αριθμό στοιχείων.
Εφόσον έχουν εισαχθεί δύο αρχεία στη γραμμή εντολών, το πρόγραμμα ανοίγει και εν συνεχεία διαβάζει αυτά τα δύο αρχεία.
Βάζει τα δεδομένα στα arrays dna1[] και dna2[] αντίστοιχα και κλείνει τα δύο αρχεία εισόδου, αφού δε χρειάζεται κάτι άλλο από αυτά.
Το πρόγραμμα αγνοεί τυχόν χαρακτήρες που δεν ανήκουν στην τετράδα 'G', 'A', 'T', 'C', διότι δεν αφορούν την εύρεση κοινών αλυσίδων που μας ενδιαφέρει.
Εν συνεχεία, το πρόγραμμα ερευνά κοινές ακολουθίες μεταξύ των πινάκων dna1[], dna2[] ελέγχοντας κάθε στοιχείο της dna1[] και τα στοιχεία που το ακολουθούν σε σχέση με όλες τις δυνατές ακολουθίες ίσου αριθμού στοιχείων του πίνακα dna2[].
Το πρόγραμμα διατηρεί δύο μεταβλητές, την start, η οποία έχει ως τιμή της τη θέση του πρώτου χαρακτήρα της μέγιστης ακολουθίας που έχει βρει, και την maxlength η οποία έχει ως τιμή το μήκος της μέγιστης ακολουθίας που έχει βρει.
Εφόσον βρει μεγαλύτερη ακολουθία στοιχείων από αυτή που έχει βρει ως μια δεδομένη στιγμή (maxlength), θέτει την τρέχουσα ακολουθία ως τη μέγιστη, δηλαδή θέτει την start στη θέση του πρώτου στοιχείου της ακολουθίας και τη maxlength στην τιμή του μήκους της ακολουθίας αυτής και προχωρά εν συνεχεία στην επόμενη ακολουθία στοιχείων της dna2[].
Το πρόγραμμα ολοκληρώνεται όταν ολοκληρώσει το ψάξιμο σε όλα τα στοιχεία της dna1[] και σε όλες τις δυνατές κοινές ακολουθίες τους με την dna2[].
Στο τέλος εκτυπώνει τη μέγιστη ακολουθία που έχει βρει, δηλαδή εκτυπώνει maxlength συνεχόμενα στοιχεία της dna1[] ξεκινώντας από τη θέση start.
